# PR1 položen!

Datum: 30.06.2010

Baš kako sam nakon polaganja i [procijenio](http://github.com/hernad/blog/blob/master/articles/pr1-parc-2-1-put-20100621.markdown), bilo je napeto :)

II parcijalni sam dobio 56%, ili ti ga 6-. 

Uh baš mi je drago. Da sam pao, za što je zehra falila :), valjalo bi opet vježbati za ispit. Moram reći da bi mi to bila "fjaka". Ali na stranu to da li bi sa zadovoljstvom ili ne spremao ispit, problem je *vrijeme*.

Za ove junske "parcijale" sam već potrošio dvije hefte. Mora se brate šta god i posla uraditi.

h2. Ocjenjivanje

Kada sam nakon prošlog ispita napisao svoje utiske o Denisu, Fernala (op.aut Zeničkanka, moja mentorica) je na facebook-u prokomentarisala: "Taj će te čovjek još oduševiti".

I stvarno jeste. Oduševio me je jer mi je galantno dao prolaz :). Ali me je oduševio i zato što za konačnu ocjenu nije uzeo aritmetičku sredinu. 

U algoritam utvrđivanja konačne ocjene očigledno su stavljeni i dodatni elementi osim ocjena radova. Nazvaću to "ukupan dojam". 

Da ja nisam usamljen slučaj, vidio sam i kod drugih kolega. 

Sjetio sam se da su postojali neki dodatni zadaci za koje su studenti mogli aplicirati, pa na osnovu njih dobiti dodatne poene. Međutim ja takvo što nisam radio. Zašto sam ja, na osnovu mršave "cvojke" i jake trojke (po srednjoškolskim kriterijima) dobio zaključno trojku ?!

Na osnovu godina ?! Onda bih trebao dobiti čistu peticu :).

Na osnovu mog članka, u kome sam ja de-facto uradio jedan dodatni zadatak ?! Ne znam.

Nije ni bitno. Ono što je bitno jeste da se kod ocjenjivanja na ovom predmetu očigledno zauzima jedan cjelovit pristup.

Za razliku od pristupa koji se zove: ne mogu ja vama dati ocjenu veću ... doće mi inspekcija ... postoji zakon ... ili "tako to mora biti".

I opet kao i mnogo puta, ja ovo pripisujem Denisu. Možda kod ocjenjivanja glavnu ulogu ima profesor ? Možda je ovo rezultat njegovih uputa: "Kolege čitajte između redova, ako vidite da neko zna, nemojte se slijepo držati rezultata ispita ..."

Kako god bilo, to je ispravan princip. 

Što se mene tiče, da mi je za konačnu ocjenu utvrđena 6, meni bi bilo dovoljno. Bilo bi me malo stid, al' bih to brzo "progutao". Činjenica da je ispit ipak položen i da ne moram više vremena trošiti na spremanje bi taj stid brzo "potušila" :)

## UPR seminarski, konačna ocjena

Za predmet "Uvod u programiranje" sam kao uslov imao pisanje seminarskog. 

Seminarski sam razvlačio k'o žvaku mjesecima. Jer nisam mogao naći naku smislenu temu. I još bih ja to razvlačio da pred I parcijalni nisam skontao da na PR1 parcijalni ne mogu bez tog seminarskog izaći. 

Tema je bila odabarana po principu: "Šta najprije uraditi ? Ah pa ono što najbolje znam - napravi nešto iz svog posla". 
I onda sam u toku jednog dana napisao [seminarski](http://gitorious.org/fit-mostar/upr/blobs/master/seminarski/seminarski.pdf)

Na odbrani seminarskog sam shvatio da je seminarski bio dobar. Ustvari odličan. Čak je svojoj kolegici pokazala, a ova prokomentarisala: "Još malo dodati pa eto ti diplomski ...".  Ta odbrana se sastojala u tome da se utvrdi da li sam ja to pisao, jer je očigledno masovna pojava da se seminarski jednostavno "podžoni". Ja sam na to pomislio: Čuj da podžonim ... pa gdje bih od srama se sakrio ...".

Bilo kako bilo, taj seminarski je znači bio rad koji je rekao: ovaj student poznaje materiju odlično. 

Razgovor se završio time što mi  je asistentica rekla: "Kolega, onda dobro, upisaćemo Vam ocjenu koju ste imali na ETF-u". 

"Super, znači taj ispit je gotov", to je sve što sam tada pomislio.

Ali kada sam došao kući, pitao sam Dženanu (op.aut koja je inače asistent na sarajevskoj Filozofiji): "Reci mi da li su oni morali dati konačnu ocjenu koja je prepisivanje stare ?".  "Ne nisu", odgovorila je. "Ako bih utvrdila da student treba dobiti više, ja bih dala veću ocjenu". Eto studenti Psihologije, sad imate crno  na bijelo ako se nađete kod moje hanume u sličnoj situaciji :)

Moguće je da su asistentici UPR-a "vezane ruke". Moguće da profesor takvo što ne bi dozvolio. Moguće je međutim, da je to algoritam po pitanju "tako to inače hoda ...". A ja vam te algoritme baš ne volim.

Kad sam upisao FIT i došao kod svojih prijatelja u Disti, neko je prokomentarisao: "Da se mi pitamo, ti bi dobio počasnu diplomu :)".  E moj Hadžija (op.aut Eldar koga zovu Hadžija) pomislio sam: Da se ja pitam ja nikad ne bih [studirao ...](http://github.com/hernad/blog/blob/master/articles/odakle-ja-na-fitu-20100616.markdown). Ovu "titulu" od Distijevaca sam vjerovatno zaradio na osnovu Almirovih (op.aut moj drug direktor Distija) priča o mojim [ratnim informatičkim vratolomijama](http://github.com/hernad/blog/blob/master/articles/25-godina-hardware-software-20100606.markdown).   

Moji nastavnici na FIT-u ne mogu znati da se informatikom bavim skoro koliko su oni stari. Pa i da znaju, ko zna kakva je to informatika. Ljudi i trgovinu računarima zovu informatikom.

Međutim, ako kroz moje radove saznaju da sam čovjek koji to što oni predaju zna, onda to treba uzeti u obzir. I uvrstiti u algoritam konačne ocjene.

## Za kraj

Ovo je bila jedna krajnje interesantna godina. FIT-ovanje mi je na početku bila jedna velika muka.

Na kraju se to pretvorilo u jednu avanturu koja sada ima skroz drugi "šmek".

### FIT tutor, Fernala mentor al' oprave

U tome su mi pomogli moji prijatelji iz [Distija](http://www.disti.ba), a posebno Fernala. Fernala je bila moj mentor. Ekstra mentor. Gdje god sam zaštekao, ona mi je ko pravi drugar stpljivo i precizno objasnila. 

Sjetim se, kad sam bio pravi student, da je glavna smjernica bila: "Drži se starijih studenata. Tako se polažu ispiti".

Kad sam upisao FIT dobio sam k'o fol "tutora". Halali tutore, al' da je po tvom ja bih ovu godinu "ljohn'o ko kruška". 

### FIT forumi 

FIT ima veoma aktivne forume. Međutim, na njima je isključena email notifikacija. Meni je recimo to baš krupan bug. Da bih pratio  teme moraš surfati po web-u. Sporo je to. Zato sam uglavnom bio neaktivan. 
  
Meni je zakon je moj [redmine](http://redmine.bring.out.ba) i Fernala :)

### FIT asistenti

Od velike pomoći su mi bili i asistenti. Svaku pomoć koju sam od njih zatražio sam dobio. Edina, Indira, Denis. Svi su bili ... ma samo tak'i. Hvala. Pošto je to vaš posao, neću vam slati cvijeće niti bombonjeru. Ali računam da svako voli čuti kada mu neko kaže: "Dobro radite vaš posao". 


### Blogiranje

Pošto sam naveo sve koji su zaslužni za uspješno ovogodišnje FIT-ovanje, spomenuću i ovo blogiranje. I ono mi je definitivno bilo od velike pomoći. 

Ono mi je pomoglo da se izborim sa svojim velikim problemom: [otporom da radim besmislene stvari](http://github.com/hernad/blog/blob/master/articles/uos-koristan-posao-20100614.markdown). 


hernad@bring.out.ba


