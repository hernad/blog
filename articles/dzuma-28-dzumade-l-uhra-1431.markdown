Džuma 28. džumade-l-uhra 1431 hdž g, 11.06.2010 g
==============================================================
Malezijska džamija Nova Breka

Draft

tags: islam, dzuma, dzemat_n_breka


Hutbu držao: Imam džamije: hadži. Elvedin Klisura.

Lijepa hutba.

Redžeb, Ša'ban, i eto ti Ramazan
--------------------------------

Prvi dio hutbe Elvedin je ukazao da nas od Subote uveće, kad nastupa 1. redžeb, 
od ramazana dijele samo dva mjeseca.

Poslanik bi učio dovu: 

"Allahumme barik li fi redžebe ve š'abane ve belline-rramadane" 

(Učini nam mubarek dane redžeba i šabana, da hairli dočekamo ramazan)


Namaz je prioritet
-------------------

Ide svjetsko prvenstvo. Nemojte radi toga zaboravljati na prioritete.
Pazite na redovno obavljanje namaza.

Lijepa riječ, umjeren govor
---------------------------

Imam je navodio kur'anske ajete i hadise u kojima se ukazuje na bitnost 
govora i lijepe komunikacije.

Hadis
-----

Poslanik je rekao:

> "Čovjeku je dovoljno grijeha da prepričava sve što čuje." (Buhari)

> "Ko vjeruje u Allaha i onaj svijet neka govori ono što je lijepo i dobro ili neka šuti."


Qur'an, lijepa riječ
---------------------


Sura 14, Ibrahim, 24-26 ajet (prevod Esad Duraković 2004):

> a.24. Zar ne vidiš kako Allah primjer navodi: Lijepa riječ drvetu lijepome sliči - dok grane ka nebu izvija, korijen mu stameno stoji;

> a.25. Ono donosi plodova u svako doba, s dopuštenjem Gospodara svoga -
Allah navodi primjere ljudima da bi došli do nauka.

> a.26. A ružna riječ drvetu ružnome sliči: iščupano je iz tla, tako da uopće nema stamenosti.

Qur'an, Umjeren govor
----------------------

Sura 31, Luqman. 19 ajet:

> a.19. U hodu odmjeren budi i glas svoj spusti, jer nesumnjivo je glas magarca najružniji!

Istinu je rekao Uzvišeni Allah.


Rezime
----------

### 1) Nemoj prodavati ublehe

To bi bila moja interpretacija hadisa :).

### 2) Kontroliši svoj govor: ne deri se

Ja se često zaboravim pa ljudima vikom nastojim svoje stavove ili nezadovoljstvo izraziti.

A to fakat ničem dobrom ni korisnom ne vodi.
