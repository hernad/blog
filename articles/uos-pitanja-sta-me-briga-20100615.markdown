# UOS pitanja pod oznakom "Šta me briga"

## 1) Skraćenica NT znači:

1. nice try
2. new technology
3. no thanks
4. not tested
5. not to day

### Očekivani odgovor je:

**2**


### Komentar

Skraćenica NT ne znači **ništa**.

Međutim, ako bi preformulisali pitanje: Šta znači "Windows NT ?".

Da, to je Microsoftov marketinški naziv za novu generaciju kernela >= 5.0.

Međutim zašto ti mene učiš tim terminima. Kakve to veze ima  sa predmetom **"Uvod u operativne sisteme"** ?

To bi moglo biti smisleno pitanje jedino na predmetu **"Uvod Windows tehnologije"**.

Mene apsolutno ne interesuje kako je neki vendor svom novom kernelu dao ime. 

Barem ne u tom smislu da se od mene očekuje da to znam napamet.

### Kontra-pitanje

Znate li šta znači: "UEC" ?

Ne znate. Ne znači ništa. A znate li šta znači "Ubuntu UEC ?"

Ne znate. Pa nije **ni bitno**. Potražite na [google-u](http://www.google.com/search?hl=bs&q=ubuntu+uec&btnG=Search)

Kontaš ?


## 2) Mainframe serveri odlikuju se:

1. mala potrošnja struje
2. podrška AMD/INTEL procesora
3. podrška velikog broja konkurentnih usera
4. visok stepen stabilnosti i pouzdanosti
5. niske cijene OS-a za mainframe
6. HOT-SWAP mogućnost
7. velika brzina obrade
8. "moćni" fault tolerance i disaster recovery


### Očekivani odgovor navodno je:

**3**, **4**, **7**

### Komentari

Odgovore sam našao u setu pitanja koji studenti FIT-a između sebe razmjenjuju. 

Neznani autor je kao tačan odgovor naveo da odgovara i atribut **8**.  

U principu i to može biti tačno. Ovisi od implementacije sistema. Ako su proizvođači posvetili tome pažnju - vrijedi, ako nisu ne vrijedi.

Pretpostavljam da se to u ovoj "pitalici" 8 smatra pogrešnim odgovorom, jer je takav tekst pominjan nastavnoj u nastavnoj literaturi samo kad su se obrađivali eksterni storage sistemi.

Ali najbitnije je to da **mene ovo nije briga**!

Nije me briga, jer su mainframe sistemi dinosaurusi IT industrije.

Nijedan student FIT-a sa vjerovatnoćom 99.999% neće raditi sa mainframe-om.

Pa i da hoće, da ga to kojim slučajem zadesi, poznavanje ovih atributa mu ništa u životu neće pomoći.

Uzeće dokumentaciju i pogledati kako ta "makina" radi. Pa će vidjeti koja mu je brznina procesiranja, koji su memorijski kapaciteti, kakav mu je sistem zaštite eksternog storage-a ... 

Studente treba učiti principima.

Studente treba naučiti da se koriste dokumentacijom nepoznate opreme.

Učenje ovakvih informacije je beskorisno i nepotrebno. Ispravka, nije beskorisno. Ono je štetno. 

Štetno je jer studenti ne ulaze u temu sa fokusom na generalne osobine **hardware**-a i **generalne** principa operativnih sistema.

Maltretiranje studenata sa raznoraznim klasifikacija ima upravo taj efekat.


## Ali studenti vole koncept UOS ispita!

Da ne bude nesporazuma. Većina studenata voli način kako je UOS organizovan. 

Pobereš pitanja i ispit možeš spremiti za dan-dva. To što nakon toga nećeš imati pojma o operativnim sistemima, to nije (za mnoge studente) plaho bitno.

Međutim, studenti dolaze radi sticanja znanja. Ovo nije način da se bilo kakvo znanje stekne.

Osim možda za kvizove tipa "Tko želi biti milijunaš ?". 

Hipotetička pitanja bi međutim morala počinjati ovako: "U knjizi prof. dr. Nijaza Bajgorića je napisano ..."


