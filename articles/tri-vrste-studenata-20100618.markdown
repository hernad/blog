# Tri vrste studenata

Draft

Datum: 16.10.2010

Pričam stalno o obrazovanju i obrazovnom sistemu.

Objašnjavam kako je naš obrazovni sistem katastrofa.


A šta je sa studentima ?

Kada o ovome razmislim, postoje tri vrste studenata.
I ta klasifikacija bi, opet pretpostavljam, trebala biti generalna - neovisna o obrazovnom sistemu.

## 1) Genijalci

Ovoj grupi je dragi Allah dao dar.

Oni nisu plaho ovisni o sistemu koji ih je zadesio.

Naime čak i u lošem sistemu oni su kadra da ovladaju vještinama koje bi fakulteti trebali obezbjediti studentima.

Oni su, naravno, mala grupa.

## 2) Sposobni

Ova grupa je sposobna da u dobrom sistemu školavanja ovladaju vještinama koje njihovi sutrašnji poslovi zahtjevaju.

Međutim, oni nisu genijalci, i njih loš sistem obrazovanja može osakatiti.

Bez dobrog sistema oni sa fakulteta izlaze manje-više nesposobni za rad.

## 3) Ublehari

Ublehari su oni koji fakultete upisuju zato da bi dobili diplome.

Oni, kakav god bio obrazovni sistem nisu zainteresovani da ovladaju vještinama nego da dobiju diplome.

Uz pomoć tih diploma oni će moći primati dobre plate. Neće morati puno raditi.

Nije bitno da li su glupi ili (prirodno) nadareni. Njih fakultet i obrazovanje **ne interesuju**.

Oni, kada se zaposle, nisu zainteresovani da doprinesu svojoj firmi. Oni su zainteresovani samo da dobiju platu i imaju status koji žele.

Dobar obrazovni sistem je, pored ostalog, filter za ublehare. 

On treba obezbjediti da maksimalan procenat ublehara *NE* završi fakultete.

### Kako prepoznati ublehara koji je završio fakultet

Kada ublehara pitaš: "Koje vještine vi posjedujete ?". On ti kaže: "Ja sam završio fakultet".

Kada mo ponovo postaviš pitanje. Uredu, ali moje pitanje je koje **vještine** posjedujete ?  

On ti u čudu ponovo kaže: **Ja sam čovječe završio fakultet !!**  


hernad@bring.out.ba
